Лейтмотив платівки, якщо бути чесним, обраний музикантами не просто так і зовсім не випадково, а ятрив вже добрих два роки, протягом яких світ побачили цілих три спліт-альбоми з Hades Almighty, Grift (до, речі, дуже скоро побачимо їх наживо на Ragnar Reborn Нове Коло у столиці Слобожанщини) та Paysage d’Hiver. Концепція цих релізів зі сторони Drudkh полягає у запозиченні віршів українських поетів, що були репресовані злочинними режимами (Володимир Свідзінський, Майк Йогансен, Євген Плужник) та пішли з життя занадто молодими (Богдан-Ігор Антонич). При чому використані поезії тісно пов’язуються і з самою творчістю харків’ян та зачіпають теми часу, природи, відчуженості.